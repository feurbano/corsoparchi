# CORSO INTRODUTTIVO ALLA GESTIONE DEI DATI PER I PARCHI NAZIONALI ALPINI ITALIANI

* **Docente**: Ferdinando Urbano  
* **Periodo**:
  * Lunedì  22/3/2021 09:00-13:00 (Modulo 1)
  * Martedì 23/3/2021 09:00-13:00 (Modulo 2)
  * Lunedì  29/3/2021 09:00-13:00 (Modulo 3)
  * Martedì 30/3/2021 09:00-13:00 (Modulo 4)
* **Piattaforma di videoconferenza**: da definire
* **Obiettivo**: L'obiettivo del corso è rendere i Parchi il più possibile autonomi nella gestione e aggiornamento dei propri database e favorirne l'ulteriore sviluppo.  
* **Utenti**: Coordinatori tecnici, tecnici faunistici, esperti informatici e potenziali curatori dei dati dei Parchi; consulenti e collaboratori dei Parchi per la raccolta e la gestione dei dati.  
* **Motivo del corso**: Tutti i 4 Parchi Nazionali Alpini Italiani (Parco Nazionale del Grand Paradiso, Parco dello Stelvio, Parco Nazionale della Val Grande, Parco Nazionale delle Dolomiti Bellunesi) hanno deciso di gestire ed archiviare i dati raccolti nell'ambito del progetto Biodiversità in database (su piattaforma PostgreSQL) armonizzati fra loro. Allo stesso tempo, i Parchi hanno cominciato a controllare, formalizzare, documentare, armonizzare ed inserire nel proprio database centralizzato anche altri dataset sulla fauna (raccolti nel passato o tuttora in corso). In questo processo sono stati accompagnati da un consulente esterno che ha creato i database, definito il modello dei dati, sviluppato le procedure di controllo e verifica dei dati e definito i protocolli per l'aggiornamento dei dataset esistenti. Finita questa fase preliminare, i Parchi hanno la necessità di acquisire più autonomia nell'uso, aggiornamento e gestione dei propri database per garantirne la continuità e l'uso e per questo motivo hanno fato richiesta di un training specifico.  
* **Struttura del corso**:  Il corso è strutturato in 4 moduli con obiettivi distinti, suddivisi in 10 lezioni, in modo da permettere ai partecipanti di scegliere a quali moduli partecipare in base ai loro interessi e livelli pregressi di conoscenza dei database. Prima di passare a un modulo successivo, si cercherà di consolidare le conoscenze acquisite nel modulo precedente, in caso riducendo il tempo per i moduli avanzati.
  * *Modulo 1*: Introduzione alla gestione dei dati e database
  * *Modulo 2*: Introduzione a SQL
  * *Modulo 3*: Comandi SQL per interagire con il database in modo complesso
  * *Modulo 4*: Gestione e aggiornamento del database
* **Materiale**: Il materiale del corso (presentazioni, lezioni, esercizi) è disponibile in questo sito. Nelle 4 mezze giornate di corso il materiale verrà presentato e spiegato, rimanendo poi a disposizione di tutti per approfondirne lo studio. Se possibile, le lezioni online verranno registrate e condivise. Ulteriore materiale di approfondimento sui database, PosgtreSQL e la gestione dei dati può facilmente essere reperito online (libri, tutorial, corsi sia gratuiti sia a pagamento).  
* **Requisiti**: Conoscenze di base degli strumenti informatici, familiarità con fogli di calcolo e con dataset ecologici. Per svolgere gli esercizi è necessario un computer con connessione a Internet, la possibilità di installare PgAdmin4 e accesso al Database Biodiversità condiviso dei Parchi o al database del proprio Parco.  
* **Risultati attesi**: Il personale dei Parchi e i loro collaboratori sanno utilizzare e aggiornare il proprio database e, nel caso di persone con un buon background tecnico, hanno le nozioni di base per programmarne l'estensione con nuovi dataset o almeno coordinare l0attività di eventuali collaboratori esterni.  
  * Il *Modulo 1)* da ai partecipanti nozioni di base di gestione dei dati, spiega cosa è e come è fatto un database relazionale, mostra come collegarsi ai database dei Parchi con vari strumenti, visualizzare una tabella e scaricare i dati in formato csv o shapefile.
  * Il *Modulo 2)* spiega come interagire in modo semplice con i database tramite comandi SQL di base, come modificare i dati nelle tabelle e come scaricare i dati formattandoli a piacere.
  * Il *Modulo 3)* insegna ad interagire con i dati in modo avanzato con comandi SQL più complessi in modo da poter combinare dati di diverse tabelle ed analizzare i dati in modo strutturato.
  * Il *Modulo 4)* spiega come creare nuovi oggetti nel database, processare e verificare nuovi dati raccolti sul campo e inserirli nel database.  

Il **programma dettagliato** è disponibile [**QUI**](https://github.com/feurbano/gestione_dati_parchi/blob/master/programma.md).

### MODULO 1: Introduzione alla gestione dei dati e database  
* [**Lezione 1.**](https://github.com/feurbano/gestione_dati_parchi/blob/master/lezioni/lezione_01.md) Gestione dei dati: problemi e soluzioni
* [**Lezione 2.**](https://github.com/feurbano/gestione_dati_parchi/blob/master/lezioni/lezione_02.md) Visualizzare e gestire i dati di un database
* [**Lezione 3.**](https://github.com/feurbano/gestione_dati_parchi/blob/master/lezioni/lezione_03.md) Introduzione ai database relazionali

### MODULO 2: Introduzione a SQL
* [**Lezione 4.**](https://github.com/feurbano/gestione_dati_parchi/blob/master/lezioni/lezione_04.md) Comandi SQL base per interrogare i dati
* [**Lezione 5.**](https://github.com/feurbano/gestione_dati_parchi/blob/master/lezioni/lezione_05.md) Organizzazione dei dati del Progetto Biodiversità

### MODULO 3: Comandi SQL per interagire con il database in modo complesso
* [**Lezione 6.**](https://github.com/feurbano/gestione_dati_parchi/blob/master/lezioni/lezione_06.md) Comandi SQL per unire dati da tabelle diverse e per raggrupparli
* [**Lezione 7.**](https://github.com/feurbano/gestione_dati_parchi/blob/master/lezioni/lezione_07.md) Dati spaziali

### MODULO 4: Gestione e aggiornamento del database
* [**Lezione 8.**](https://github.com/feurbano/gestione_dati_parchi/blob/master/lezioni/lezione_8.md) Comandi SQL avanzati
* [**Lezione 9.**](https://github.com/feurbano/gestione_dati_parchi/blob/master/lezioni/lezione_9.md) Inserimento di nuovi dati
* [**Lezione 10.**](https://github.com/feurbano/gestione_dati_parchi/blob/master/lezioni/lezione_10.md) Manutenzione del Database
